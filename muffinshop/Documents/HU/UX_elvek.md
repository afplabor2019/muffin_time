# **UX design elvek**

### Miért is fontos?

Az UX (user experience) design célja a felhasználói élmény megtervezése. Magába foglal több tudományágat – mint például információ építészet, vizuális design, használhatóság, ember-számítógép közti interakció. Nincs általános, közösen elfogadott definíciója.

"A user experience magában foglalja a céggel, annak szolgáltatásaival, termékeivel kapcsolatos végfelhasználói interakciók minden vonatkozását." *Don Norman*

### Mi bonyolítja?

Az "élményt" nem lehet közvetlenül megtervezni, mint egy felületet. Az élmény, mint cél, csak az eredménye az interakciónak a felhasználó és a termék/szolgáltatás között. Ezért sincsenek egységes elvek lefektetve, amiket követni lehetne tervezéskor.

### Egy termék (például egy weboldal) könnyű használatához szükség van arra, hogy

- a felhasználó magyarázat nélkül, könnyen megértse a termék használatát. Ez a **tanulhatóság**.
- **hatékony** legyen a termék használata a felhasználó számára.
- **megjegyezhetők** legyenek a termék funkciói egy későbbi használat érdekében. Ne kelljen minden egyes alkalommal újratanulnia a rendszer működését.
- lehetőleg **ne tudjon hibázni** a felhasználó a használat során.
- legyen **elégedett** a termék használatával, kényelmesen tudja azt használni, ne okozzon számára meglepetéseket.

## Néhány elv, amit érdemes követni

- Ismerd meg a felhasználók igényeit
  > Esetünkben ez egy webshop-alkalmazás volt, melynek főbb elemei a terméklista, a kosár és ezáltal a rendelés.
- Legyen egy tiszta hierarchiád
  > Figyelembe kell venni a funkciók fontossági sorrendjét, mi minek lehet az alcsoportja (itt főképp almenüként, különböző fülek tartalmaként értendő). A felhasználók az adott funkciókat ott keresik, ahol elvárják, hogy lesz.
- A kevesebb több
  > Ez segíti a tanulhatóságot, csökkenti a felhasználó általi hibák lehetőségét, valamint megjegyezhetőbbé teszi a folyamatokat.
- Használj könnyű nyelvezetet
  > Csökkenti a túlbonyolítást, félreérthetőséget és megértési nehézségeket.
- A visszajelzések számítanak
  > Ez által lehet az oldalt olyan irányban fejleszteni, ahogy azt a felhasználók elvárnák.
- A használhatóság az első
  > Mindaddig, amíg nincs egy felhasználói felületünk, amivel már tud kezdeni valamit a célcsoport, nem érdemes túlbonyolítani az UI design-ra fordított időt.
 

